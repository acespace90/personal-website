---
title: Tu chiamalo se vuoi front end
date: 2022-12-22T16:05:56.960Z
tags:
  - Web
  - Front end
abstract: Cosa intendiamo quando parliamo di sviluppo front end oggigiorno? Cosa
  chiediamo ai front end developer e cosa ci aspettiamo che facciano? Negli
  ultimi anni il mondo front end è inevitabilmente cambiato e qui metto giù un
  paio di considerazioni sul tema.
---
Quando parliamo di sviluppo front end parliamo ormai da un po’ di tempo di qualcosa di onnicomprensivo che va dal **JavaScript** (React, Angular o Vue) all’**HTML** e al **CSS**.

E sì, l’ordine non è casuale.

## Pensare al futuro guardando il passato

HTML e CSS son stati i primi linguaggi con cui nel 2009 ho iniziato la mia carriera da front end developer e mi hanno dato il grip necessario per apprendere e comprendere concetti di web semantico, accessibilità, performance, progressive enhancement, di architettura e scalabilità dei CSS.

Non ho avuto troppa fretta di iniziare col JavaScript, chiariamoci, quando è stato necessario son stato costretto a farlo, ma non ho mai avuto l’ingordigia di padroneggiarlo ad ogni costo a scapito di HTML e CSS. Mi son preso il mio tempo e l’ho studiato quando ho sentito di poterlo e volerlo fare.

Potremmo dire che ho sempre nutrito rispetto per JavaScript tale da trattarlo con l’attenzione e il tempo che meritava.

## Il presente

Le cose oggi sono diverse e molt\* giovani sviluppatori/trici o sviluppatori/trici espert\* entrano nel mondo del front end dalla porta del JavaScript dando poca o insufficiente attenzione all’HTML e ancor meno al CSS (Tailwind ftw).

Quando ho colloquiato persone per una posizione front end in [Tangible](https://tangible.is/) ho potuto notare forti competenze sui framework JS, React su tutti, mentre su HTML e CSS meh, o comunque sotto lo standard di quello che mi aspettavo. Questo ai miei occhi e nel contesto della richiesta aziendale li ha portati in una posizione Junior, mentre potrebbero essere Senior nella loro area di competenza sui framework JS. 

Questa è la ragione principale per cui penso che il concetto di **seniority** sia da intendersi in senso **relativo** e non assoluto.

## HTML e CSS <s>non</s> sono linguaggi di programmazione!!1ù

Si tende a pensare che HTML e CSS non siano propriamente dei linguaggi di programmazione e quindi sono spesso snobbati o trattati con sufficienza nella filiera dello sviluppo. 

A mio parere ([ma non solo](https://css-tricks.com/is-css-a-programming-language/)) ci sono invece diverse ragioni per chiamarli come tali considerando le complessità dietro lo sviluppo semantico e accessibile di HTML e la [mole di proprietà CSS arrivate nel tempo](https://css-tricks.com/is-there-too-much-css-now/).

## Separate Ways (Worlds Apart)

Con l’arrivo dei framework JS si è sfumata sempre di più la linea di confine netta che in passato c’era tra back end e front end poiché gran parte del codice che storicamente era scritto in un altro linguaggio (php, .NET, Java, Python ecc.) ora è scritto in JavaScript.

A tal proposito [ne ha parlato brillantemente e meglio di me Brad Frost](https://bradfrost.com/blog/post/front-of-the-front-end-and-back-of-the-front-end-web-development/) coniando i termini

* front-of-the-front-end development e
* back-of-the-front-end development.

Io credo sia giusto mantenere una separazione tra i due mondi.

Qui è doveroso omaggiare e citare i [Journey](https://it.wikipedia.org/wiki/Journey_(gruppo_musicale)).

*“Here we stand*

*Worlds apart, hearts broken in two, two, two”*

<iframe width="560" height="315" src="https://www.youtube.com/embed/LatorN4P9aA" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Non mi sento completamente a mio agio pensando al front end oggi come un mondo “affollato e conquistato” (passatemi il termine) da sviluppatori back end, lasciando che i “vecchi” front end developer siano talvolta costretti a trovare nuove ed esotiche job title solo perché oggi fare front end significa in primis padroneggiare pienamente React, logiche di back end e poi HTML, CSS passando anche per UX e UI design. Tratto da storie vere di job description per posizioni front end.

> My greatest fear for the web is that it becomes the domain of an elite priesthood of developers. I firmly believe that, as Tim Berners-Lee put it, “this is for everyone.” And I don’t just mean it’s for everyone to use—I believe it’s for everyone to make as well. That’s why I get very worried by anything that raises the barrier to entry to web design and web development.
>
> **Jeremy Keith**

## Abbracciare il cambiamento consapevolmente

Sia chiaro, non voglio generare nessun flame, tutt’altro, il mercato è cambiato e al cambiamento ci si adatta (volenti o nolenti), ritengo però opportuno tenere i due ambienti separati identificando in

* **UX/Design Engineer** sviluppatori con competenze e responsabilità su HTML, CSS, JavaScript presentazionale, Accessibilità, Pattern Libraries
* **JavaScript Engineer** sviluppatori con competenze e responsabilità su JavaScript/TypeScript, CI/CD, Database, MVC, API, GraphQL, servizi.

## Considerazioni su full-stack

Il termine full-stack implica che uno sviluppatore è ugualmente competente sia sul front end che sul back end, ma nella mia esperienza personale non ho ancora visto nessun* che corrispondesse davvero a questa descrizione.

Per questo il termine full-stack non è il mio preferito. 

Lì fuori ci sono sicuramente molt* sviluppatori/trici con entrambe le competenze, ma full-stack mi fa sentire come se fossi profondamente esperto su tutto lo spettro front end e back end. Meh.

Voglio dire, sono un frontendista specializzato su HTML, CSS, JS presentazionale e Accessibilità e ogni dannato giorno (per modo di dire) esce una nuova proprietà CSS o un nuova specifica [WAI-ARIA](https://www.w3.org/WAI/standards-guidelines/aria/) da farmi sentire non al passo coi tempi e mi parte subito la [FOMO](https://it.wikipedia.org/wiki/FOMO) (Fear Of Missing Out).

Vogliamo parlare dei framework JS? Lol.

![Meme di un front end developer che guarda al prossimo framework javascript](/assets/img/uploads/meme-framework-js.png)

## Cross-stack

Per questo motivo mi sento più confidente col termine **cross-stack** developer, ovvero qualcun* che ha conoscenze specialistiche verticali in determinati ambiti (hard skills) e altre trasversali di cui sia ha una conoscenza generale più o meno approfondita a seconda del contesto (soft skills). 

È il concetto alla base del termine T-shaped skills.

![Raffigurazione visiva delle competenze t-shape](/assets/img/uploads/t-shape.png)

<p class="img-credits">Fonte immagine: <a href="https://www.highspeedtraining.co.uk/hub/t-shaped-employee">https://www.highspeedtraining.co.uk/hub/t-shaped-employee</a></p>

## Ciò di cui Gotham ha bisogno

Credo che abbiamo e avremo ancora bisogno di sviluppatori che sappiano leggere, comprendere e tradurre il design in codice front end accessibile e di sviluppatori che lo implementino all'interno della loro codebase per sviluppare la logica applicativa.

Le **Pattern Libraries** sono ottime soluzioni di hand-off utili a far dialogare front-of-the-front-end e back-of-the-front-end perché abilitano da una parte a parcheggiare e organizzare il deliverable, dall'altra a renderlo intellegibile a più livelli, e non parlo solo di ingegneri back end, ma anche di stakeholder, designer, marketing.

## Fonti

Per la scrittura di questo post ho fatto riferimento alle seguenti pubblicazioni di cui ne rispetto totalmente la proprietà intellettuale:

* [The great divide](https://css-tricks.com/the-great-divide/) - Chris Coyier
* [Split](https://adactio.com/journal/15050) - Jeremy Keith
* [front-of-the-front-end and back-of-the-front-end web development](https://bradfrost.com/blog/post/front-of-the-front-end-and-back-of-the-front-end-web-development/) - Brad Frost
* [Is »CSS Engineer« now a job position?](https://helloanselm.com/writings/is-css-engineer-now-a-job-position) - Anselm Hannemann
* [On Design Engineering: I think I might be a design engineer...](https://www.trysmudford.com/blog/i-think-im-a-design-engineer/) - Trys Mudford